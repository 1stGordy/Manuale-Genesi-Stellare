# Poteri Esper

Attingendo dalle infinite energie cosmiche dei Crogioli, la natura straordinaria degli esper permette loro di imbrigliare queste forze e scatenarle per produrre una varietà di effetti sorprendenti. Questo capitolo fornisce le regole per l'uso dei poteri esper.

---

## Aspetti dei Poteri

Un potere esper è la capacità innata di imbrigliare l'energia e modellarla o convertirla. A seconda della specializzazione dell'esper, i poteri vengono esercitati in due forme diverse.

### Talenti e Canalizzazione (*Channeling*)
I **Talenti** sono poteri manipolati direttamente attraverso il corpo dell'esper. Questa abilità è nota come **Canalizzazione**.
* **Utilizzatori:** Melder, **Mistico**, **Paradosso**, **Cavaliere Solare**.
* **Specie Affini:** Eldori, Talandri, Pahtra (Cantori).
* **Restrizione Armatura:** A causa della concentrazione mentale richiesta, devi essere competente nell'armatura che indossi per attivare un talento. Senza competenza, l'interferenza è troppa.

### Tecniche e Forgiatura (*Forging*)
Le **Tecniche** sono metodi praticati di manipolazione che richiedono strumenti, armi o impianti di Sorium. Questo processo è noto come **Forgiatura**.
* **Utilizzatori:** Ingegnere, Cacciatori, Sentinelle.
* **Specie Affini:** Androidi, Ysoki, Ashenforged.
* **Preparazione:** A differenza dei talenti che sono spesso innati o "chiamati", le tecniche devono essere preparate e configurate nel *Rig* dell'esper. (salti tot turni per prepararti)

---

## Meccaniche di Gioco

### Gradi dei Poteri
Ogni potere ha un grado da 0 a 5.
* **Prime (Grado 0):** Poteri semplici che possono essere usati a volontà senza costo.
* **Grado 1-5:** Poteri più potenti che richiedono dispendio di risorse.

### Punti Talento (Per Canalizzatori)
I Canalizzatori (Melder, Mistici, Paradossi) usano una riserva di **Punti Talento** basata sul livello di classe. Ogni volta che attivi un talento di Grado 1 o superiore, spendi punti. Recuperi tutti i punti dopo un **Riposo Lungo**.

| Grado Talento | Costo Punti |
| :---: | :---: |
| 1 | 2 |
| 2 | 3 |
| 3 | 5 |
| 4 | 6 |
| 5 | 7 |

> [!danger] Violazione del Limite (*Limit Breach*)
> Se non hai abbastanza punti, puoi tentare di forzare un talento (fino al tuo grado massimo conosciuto).
> 1. Devi superare un **TS su Costituzione** (CD 10 + Grado del Talento).
> 2. **Successo:** Il talento si attiva.
> 3. **Fallimento:** Il talento fallisce, perdi i punti rimanenti e subisci **1 livello di Indebolimento** (*Exhaustion*).
> Puoi tentare questo rischio 2 volte ogni 24 ore.

### Slot Tecnici (Per Forgiatori)
Gli Ingegneri usano **Slot Tecnici** simili agli slot incantesimo tradizionali. Spendi uno slot del grado appropriato (o superiore) per attivare la tecnica.

---

## Usare i Poteri

### Tempo di Attivazione
* **Azione:** La maggior parte dei poteri richiede un'azione standard.
* **Azione Bonus:** Molto veloci (es. *Colpo Infuso* del Cavaliere Solare).
* **Reazione:** Risposta istantanea (es. *Counter Form*).

### Gittata (*Range*)
Le distanze sono misurate in metri.
* **Personale (Self):** Influenza solo l'esper o è il punto di origine di un'area (cono/linea).
* **Contatto (Touch):** Devi toccare il bersaglio.
* **Distanza:** Es. 18 metri, 36 metri.

### Durata e Concentrazione
Alcuni poteri richiedono **Concentrazione**. Se perdi la concentrazione, il potere termina.
La concentrazione si rompe se:
1. Attivi un altro potere che richiede concentrazione.
2. Subisci danni e fallisci un **TS su Costituzione** (CD 10 o metà del danno subito, quale dei due è più alto).
3. Sei inabile o muori.

---

## Aree di Effetto

Le aree sono tradotte in metri per facilità d'uso sulla griglia tattica (1 quadretto = 1,5m).

* **Cono:** Si estende dall'esper. La larghezza in un dato punto è uguale alla distanza dall'origine.
* **Cubo:** Un volume cubico. L'origine è su una faccia.
* **Cilindro:** Un cerchio che si estende in altezza.
* **Linea:** Un raggio stretto (solitamente largo 1,5m).
* **Sfera:** Si estende da un punto di origine in tutte le direzioni.

---

## Liste dei Poteri (Per Classe)

> [!tip] Integrazione Nuove Classi
> * **Mistico:** Usa principalmente la lista dei talenti del Melder, con focus sui domini *Alterazione* (cura) e *Psicogenico* (mente), più poteri unici di classe.
> * **Paradosso:** Usa talenti *Metafase* (spazio-tempo) e *Cinesi* (gravità/forza).
> * **Cavaliere Solare:** Usa talenti *Elementali* (Fuoco/Luce) e *Cinesi* (Gravità).

